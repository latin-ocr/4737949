35

 

academici senatus, olim denique omnium magistratuum superiorum, penes quos
est, Vos gradatim ad honores attollere, Vobisque publica munera deferre. Ac
sicut Cyrum discedentem omnes aequales, viri, senes cum ipso Astyage pro-
sequuti sunt, *) ita nos quoque Vos piis votis et tenerrimi amoris memoria
prosequemur. Tum autem Vobis continget idem, quod Cyro contigit, quem
domi aequales et· amici, quum reducem eum pristina modestia et temperantia
adhuc ornatum, multis vero novis virtutibus et. artibus auctum cognovissent,
tanto amplexi sunt amore, ut pristino erga Cyrum studio non modo nihil de-
tractum, sed etiam 'multum insuper additum esse videretur. **)

Jam vero , quum hoc modo Cyrum domum prosequuti simus, eo taudem
nos pervenisse videtis, unde sumus digressi. Ita igitur tota imaginis descrip-
tione, quam Vobis spoponderam, absoluta non dubito, quin Vobis Cyrus puer,
quantam in prima imaginis adumbratione concitaverat exspectationem sui vel
ingenii vel animi, tantam non modo contiuuo sustinuisse ac tuitus esse, sed
in pluribus rebus etiam superasse videatur. Quare quum id, quod-mihi in
optatis fuit, jam sperare liceat, Vos praeclari hujus pueri memoriam ita con-
servaturos esse, ut flagrantissimo et diligentiae et virtutis studio Vos ei quam
simillimos praestare conemini, finem orationi meae imponendum esse cense-
rem, uisi perorandi officium superesset, quo haud scio an ullo modo aptius
’ fungi possim, quam si Cyri partes hactenus Vobis traditas jam ipse suscipiam.
Ita simul facillime ea agendi ratio, quam Cyrus iniit, adaptabitur summo hujus
orationis consilio ac fini, examinis solennia per eam inaugurandi.

Cyrus enim, quum Astyage mortuo bellum ab Assyriis moveretur contra
Medos, dux factus est copiarum auxiliarium, quas Persae Medis mittere de-
creverant. ***) Quod imperium quum accepisset, ad ducentos, quos sibi elege-
rat, duces nobiles orationem habuit, qua eos acl-certamen forti animo subeun-
dum exhortaretur. †) En similem nostram rationem! Ego, quoque quasi dux
factus sum Vobis, qui estis copiae olim civitati subsidio mittendae, eui per
munera a Vobis sancta fide administrata ex scientia Vestra redundet utilitas, ex
virtute auxilia parentur. Jam licet dispar sit ratio, quod illis tum pugna insta-
bat cruenta et hpstilis‚ Vobis autem nunc pugna ineunda est literaria et quasi pa-
cata, in eo tamen haud dispar est, quod et Vobis aeque, atque illis id faciendum
erat, omni opera est cavendum, ne, si lasso animo pugnaveritis, etiam priorum la-
borum ac studiorum fructu privemini. Quare facillima mihi erit Cyri imitatio,
quum, quibus argumentis usus est ad animos ducum fortitudine et fiducia im-

1-) cyrop. 1, 4,v §· 25—26. **)* 1, 5, §- ι. ***) 1, 5, §- 2-5. †) 1, 2552 7-14,

